<!DOCTYPE html>
<html lang="en">
<head>
    <meta charset="UTF-8">
    <title>T02 - Zasady programowania</title>
</head>
<body>

<div id="kontener">
    <div id="naglowek">
        <h1>T02 - Zasady programowania</h1>
    </div>
    <div id="strona">
        <h2>Język programowania służy do tworzenia programów komputerowych, których zadaniem jest przetwarzanie danych, wykonywanie obliczeń i algorytmów. Może zawierać
            konstrukcje składniowe do manipulowania strukturami danych i zarządzania przepływem sterowania. Niektóre języki programowania mają specyfikację swojej składni
            i semantyki, inne zdefiniowane są jedynie przez oficjalne implementacje.</h2>
        <div class="punkty">
            <h3>Elementy języka</h3>
            <ul>
                <li><bold>Składnia</bold> — zbiór reguł opisujących sposób definiowania struktur danych, rodzaje
                    dostępnych słów kluczowych i symboli oraz zasady, według których symbole mogą
                    być łączone w większe struktury</li>
                <li><bold>Semantyka</bold> — zbiór reguł definiujących znaczenie słów kluczowych i symboli oraz
                    ich funkcji w programie</li>
                <li><bold>Typy danych</bold> — dostępne typy danych, ich właściwości oraz operacje, które mogą
                    być wykonane na wartościach danego typu.
                </li>
            </ul>
        </div>
        <div class="punkty">
            <h3>Paradygmaty programowania</h3>
            <p>To pewien wzorzec określający sposób pisania i wykonania
                programu komputerowego. Języki programowania korzystają z różnych paradygmatów.
                Paradygmaty programowania opisują między innymi programowanie:
            </p>
            <ul>
                <li>strukturalne</li>
                <li>obiektowe</li>
                <li>proceduralne</li>
                <li>funkcyjne</li>
                <li>uogólnione</li>
            </ul>
        </div>
        <div class="punkty">
            <h3>Programowanie strukturalne</h3>
            <p>W programowaniu strukturalnym kod programu jest dzielony na hierarchicznie ułożone
                bloki. Program tworzony jest z wcześniej zdefiniowanych struktur, takich jak sekwencja
                (ciąg kolejnych instrukcji), instrukcja warunkowa (if, if...else), pętla (while, repeat), instrukcja wyboru. Struktury te są stosowane do małych bloków programu
                zawierających podstawowe instrukcje typu podstawienia, wejścia-wyjścia lub wywołania
                procedur i funkcji. Dzięki temu kod jest przejrzysty i łatwy w utrzymaniu</p>
            <p>Występujące w językach strukturalnych instrukcje skoku (goto) lub przerwania (continue, switch) są niezgodne z zasadami strukturalności, ale pojawiają się w językach
                programowania, ponieważ zwiększają czytelność programu.</p>
            <p>Prawie w każdym języku można programować strukturalnie. Jednak niektóre z nich są
                do tego celu specjalnie przeznaczone. Modelowym przykładem języka strukturalnego
                był język Pascal.</p>
        </div>
        <div class="punkty">
            <h3>Zmienna</h3>
            <p>Jednym z podstawowych elementów języków programowania jest zmienna. Jest ona
                abstrakcją komórki pamięci komputera. Każdą zmienną można opisać za pomocą
                nazwy, adresu, wartości, typu, okresu życia i zakresu widoczności.</p>
            <ul>
                <li>Nazwa — określa nazwę, przez którą następuje odwołanie do zmiennej. Dla nazwy
                    powinny zostać zdefiniowane: zakres dozwolonych znaków, liczba dozwolonych znaków, rozróżnialność małych i dużych liter</li>
                <li>Adres — określa bieżący adres zmiennej w pamięci.</li>
                <li>Wartość — określa wartość przypisaną do zmiennej.</li>
                <li>Typ — określa zbiór dopuszczalnych wartości, jakie zmienna może przyjmować.</li>
                <li>Zakres widoczności — określa blok instrukcji, w których zmienna jest widoczna i można
                    się do niej odwołać.</li>
                <li>Okres życia — określa czas, przez który zmienna istnieje.</li>
            </ul>
        </div>
        <div class="punkty">
            <h3>Typy Danych</h3>
            <p><bold>Typy danych</bold>to zbiór wartości, które może przyjmować zmienna. Większość języków programowania ma zestaw typów prostych.</p>
            <ul>
                <li>Typ całkowity (int, integer) odpowiada liczbom całkowitym, ale mogą wystąpić jego
                    warianty związane z rozmiarem liczby (byte, short, long) i jej znakiem (signed, unsigned).</li>
                <li>Typy zmiennopozycyjne odpowiadają liczbom rzeczywistym (float, double).</li>
                <li>Typy znakowe przechowują informacje o znakach zapisane w kodzie ASCII lub coraz
                    częściej w Unicode (char, character).</li>
                <li>Typ logiczny przechowuje wartość logiczną Prawda lub Fałsz i jest zapisywany za
                    pomocą jednego bitu lub całego bajta.</li>
                <li>Typy stałoprzecinkowe mają ustaloną liczbę cyfr i miejsc po przecinku.</li>
            </ul>
        </div>
        <div class="punkty">

        </div>
    </div>
    <div id="stopka">

    </div>
</div>


</body>
</html>